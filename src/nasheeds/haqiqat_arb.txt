حقیقت میں
حقیت میں وہ لطف زندگی پایا نہیں کرتے
 جو یادِ مصطفیٰ سے دل کو گرمایا نہیں کرتے
زباں پر شکوۂ رنج و الم لایا نہیں کرتے
نبی کے نام لیوا غم سے گھبرایا نہیں کرتے
یہ دربارِ محمد ہے یہاں ملتا ہے بے مانگے
ارے ناداں یہاں دامن کو پھیلایا نہیں کرتے
ارے او نا سمجھ قربان ہو جاان کے روضے پر
یہ لمحے زندگی میں بار بار آیا نہیں کرتے
محمد مصطفیٰ کے باغ کے سب پھول ایسے ہیں
یہ بے پانی کے تر رہتے ہیں مرجھایا نہیں کرتے
جو ان کے دامنِ رحمت سے وابستہ ہیں اے حامدؔ
کسی کے سامنے وہ ہاتھ پھیلایا نہیں کرتے
حقیت میں وہ لطف زندگی پایا نہیں کرتے
 جو یادِ مصطفیٰ سے دل کو گرمایا نہیں کرتے
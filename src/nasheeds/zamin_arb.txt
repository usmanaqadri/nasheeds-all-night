زمین و زماں
زمین و زماں تمہارے لئے
مکین و مکاں تمہارے لیے
چنین و چناں تمہارے لئے
بنے دو جہاں تمہارے لیے
دہن میں زباں تمہارے لئے
بدن میں ہے جاں تمہارے لیے
ہم آئے یہاں تمہارے لئے
اٹھیں بھی وہاں تمہارے لیے
یہ شمس و قمر یہ شام و سحر
یہ برگ و شجر یہ باغ و ثمر
یہ تیغ و سپر یہ تاج و کمر
یہ حکمِ رواں تمہارے لیے
نہ رُوحِ امیں نہ عرشِ بریں
نہ لوحِ مُبیں کوئی بھی کہیں
خبر ہی نہیں جو رَمزی‍ں کُھلیں
اَزَل کی نِہاں تمہارے لئے
صبا وہ چلے کہ باغ پھلے
وہ پھول کھلے کہ دن ہوں بھلے
لوا کے تلے ثنا میں کھلے
رضؔا کی زباں تمہارے لیے
زمین و زماں تمہارے لئے
مکین و مکاں تمہارے لیے
چنین و چناں تمہارے لئے
بنے دو جہاں تمہارے لیے
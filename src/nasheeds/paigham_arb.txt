پیغام صبا لائی
پیغام صبا لائی ہے گلزارِ نبی سے
آیا ہے بلاوا مجھے دربارِ نبی سے
ہر آہ گئی عرش پہ یہ آہ کی قسمت
ہر اشک پہ اِک خلد ہے ہر اشک کی قیمت
تحفہ یہ ملا ہے مجھے سرکارِ نبی سے
آیا ہے بلاوا مجھے دربارِ نبی سے
بھاتی نہیں ہمدم مجھے جنت کی جوانی
سنتا نہیں زاھدسے میں حوروں کی کہانی
اُلفت ہے مجھے سایۂ دیوارِ نبی سے
آیا ہے بلاوا مجھے دربارِ نبی سے
عرفاں کی گزک خُلق کی مَے صبر کا ساغر
کیا لطف ملا کرتا ہے جو دیتے ہیں سَروَرؔ
یہ پوچھ لے آ کے کوئی بیمارِ نبی سے
آیا ہے بلاوا مجھے دربارِ نبی سے
پیغام صبا لائی ہے گلزارِ نبی سے
آیا ہے بلاوا مجھے دربارِ نبی سے
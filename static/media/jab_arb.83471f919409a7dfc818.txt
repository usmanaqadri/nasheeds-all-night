جب مدینے کا
جب مدینے کا مسافر کوئی پاجاتا ہوں
حسرت آتی ہے یہ پہنچا میں رہا جاتا ہوں
دو قدم بھی نہیں چلنے کی ہے مجھ میں طاقت
شوق کھینچے لیے جاتا ہے میں کیا جاتا ہوں
قافلے والے چلے جاتے ہیں آگے آگے
مدد اے شوق کہ پیچھے میں رہا جاتا ہوں
اس لئے تا نہ ملے روکنے والے کو پتا
محو کرتا ہُوا نقشِ کفِ پا جاتا ہوں
یضِ مولا سے ابھی صبر کی طاقت ہے امیؔر
جو کڑی سامنے آتی ہے اٹھا جاتا ہوں
جب مدینے کا مسافر کوئی پاجاتا ہوں
حسرت آتی ہے یہ پہنچا میں رہا جاتا ہوں
یا نبی (نعت) 
یا نبی یا نبی یا نبی یا نبی
یا نبی یا نبی یا نبی یا نبی
آپ شاہِ امم آپ خیرُ الورا
آپ سرتاجِ پیغمبرانِ خدا
آپ کی دونوں عالم میں جلوہ گری
یا نبی یا نبی یا نبی یا نبی
آپ خلّاقِ عالم کے ہیں ترجماں
آپ عرشِ الٰہی کے ہیں رازداں
آپ غارِ ہرا کی حسیں روشنی
یا نبی یا نبی یا نبی یا نبی
خاتمُ المرسلینِ جہاں آپ ہیں
باعثِ عظمتیں کن فکاں آپ ہیں
فرش سے عرش تک برتری آپ کی
یا نبی یا نبی یا نبی یا نبی
آپ قرآن لائے حبیبِ خدا
ہے لقب اپ کا خاتمُ الانبیا
آپ سے اہلِ حق کو ملی آگہی
یا نبی یا نبی یا نبی یا نبی
آرزوؔ پر کرم ہو شہِ ہاشمی
وقفِ رنج و الم جس کی ہے زندگی
بخش دو اس کو دیدار کی روشنی
یا نبی یا نبی یا نبی یا نبی
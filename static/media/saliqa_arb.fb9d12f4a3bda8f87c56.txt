کوئی سلیقہ
کوئی سلیقہ ہے آرزو کا
نہ بندگی میری بندگی ہے
یہ سب تُمہارا کرم ہے آقا
کہ بات اب تک بنی ہوئی ہے
بشیر کہیے نذیر کہیئے
اُنہیں سراجِ مُنیر کہیئے
جو سر بسر ہے کلامِ ربّی
وہ میرے آقا کی زندگی ہے
عطا کیا مجھ کو دردِ اُلفت
یہ کب تھی اس پُر خطا کی قِسمت
میں اس کرم کے کہاں تھا قابل
 حضور کی بندہ پروری ہے
عمل کی اپنے اساس کیا ہے
بجز ندامت کے پاس کیا ہے
رہے سلامت بس اُن کی نسبت
 مرا تو بس آسرا یہی ہے
کوئی سلیقہ ہے آرزو کا
نہ بندگی میری بندگی ہے
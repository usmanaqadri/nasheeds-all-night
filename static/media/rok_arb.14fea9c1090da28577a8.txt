روک لیتی ہے
روک لیتی ہے آپ کی نسبت
تیر جتنے بھی ہم پہ چلتے ہیں
یہ کرم ہے حضور کا ہم پر
 آنے والے عذاب ٹلتے ہیں
اب کوئی کیا ہمیں کرائے گا
ہر سہارا گلے لگائے گا
ہم نے خود کو گرا دیا ہے وہاں
 گرنے والے جہاں سنبھتے ہیں
اپنی اوقات صرف اتنی ہے
کچھ نہیں بات صرف اتنی ہے
کل بھی ٹکڑوں پہ ان کے پلتے تھے
اب بھی ٹکڑوں پہ ان کے پلتے ہیں
وہی بھرتے ہیں جھولیاں سب کی
وہ سمجھتے ہیں بولیاں سب کی
آو بازار مصطفی کو چلیں
کھوٹے سکے وہیں پہ چلتے ہیں
ذکرِ سرکار کے اُجالوں کی
بے نہایت ہیں رفعتیں خالدؔ
یہ اُجالے کبھی نہ سمٹیں گے
یہ وہ سورج نہیں جو ڈھلتے ہیں
روک لیتی ہے آپ کی نسبت
تیر جتنے بھی ہم پہ چلتے ہیں
یہ کرم ہے حضور کا ہم پر
 آنے والے عذاب ٹلتے ہیں
جشنِ آمدِ رسول
جشنِ آمدِ رسول اللہ ہی اللہ
بی بی آمنہ کے پھول اللہ ہی اللہ
جب کہ سرکار تشریف لانے لگے
حور و غلماں بھی خوشیاں منانے لگے
ہر طرف نور کی روشنی چھا گئی
مصطفیٰ کیا مِلے زندگی مِل گئی
اے حلیمہ تیری گود میں آگئے
دونوں عالم کے رسول اللہ ہی اللہ
چہرہِ مصطفیٰ جب دِکھایا گیا
چھپ گئے تارے اور چاند شرما گیا
َآمنہ دیکھ کر مُسکرانے لگیں
حوا ، مریم بھی خُوشیاں منانے لگیں
آمنہ بی بی سب سے یہ کہنے لگیں
دُعا ہو گئی قبول اللہ ہی اللہ
Yā Nabī (Naat)
Yā nabī yā nabī yā nabī yā nabī
Yā nabī yā nabī yā nabī yā nabī
Āp shāh-e-umam āp khayru l-varā
Āp sartāj-e-paighambarān-e-khudā
Āp kī dōnōṅ ālam meiṅ jalva garī
Yā nabī yā nabī yā nabī yā nabī
Āp khallāq-e-ālam kē haiṅ tarjumāṅ
Āp arsh-e-ilāhī kē haiṅ rāzdāṅ
Āp ghār-e-hirā kī hasīṅ rōshnī
Yā nabī yā nabī yā nabī yā nabī
Khātamu l-mursalīn-e-jahāṅ āp haiṅ
Bāʿīs-e-azmatēṅ kun fa-fakāṅ āp haiṅ
Farsh sē arsh tak bartarī āp kī
Yā nabī yā nabī yā nabī yā nabī
Āp qurʾān lāʾē habīb-e-khudā
Hai laqab āp kā khātamu l-anbiyā
Āp sē ahl-e-haqq kō milī āgahī
Yā nabī yā nabī yā nabī yā nabī
Ārzū par karam hō shah-e-Hāshmi
Vaqf-e-ranj o alam jis kī hai zindagī
Bakhsh dō is kō dīdār kī rōshnī
Yā nabī yā nabī yā nabī yā nabī
Nā Kahīṅ Sē Dūr
Nā kahīṅ sē dūr haiṅ manzilēṅ
Na kōʾī qarīb kī bāt hai
Jisē chāhē uskō navāz dē
Yeh dar-e-habīb kī bāt hai
Jisē chāhā dar pe bulā liyā
Jisē chāhā apnā banā liyā
Yeh baṛē karam kē haiṅ faislē
Yeh baṛē nasīb kī bāt hai
Voh khudā nahīṅ ba-khudā nahīṅ
Voh magar khudā sē judā nahīṅ
Voh haiṅ kyā magar voh haiṅ kyā nahīṅ
Yeh muhibb habīb kī bāt hai
Voh machal kē rāh meiṅ reh gaʾī
Yeh taṛap kē dar sē lipaṭ gaʾī
Voh kisī amīr kī āh thī
Yeh kisī gharīb kī bāt hai
Tujhē ae Munavvar bē-navā
Dar-e-shāh sē chāhiyē aur kyā
Jō nasīb hō kabhī dēkhnā
Tō baṛē nasīb kī bāt hai
Nā kahīṅ sē dūr haiṅ manzilēṅ
Na kōʾī qarīb kī bāt hai
Jisē chāhē uskō navāz dē
Yeh dar-e-habīb kī bāt hai